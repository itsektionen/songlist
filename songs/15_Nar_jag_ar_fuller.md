---
title: När jag är fuller
author:
  - name: Tore "Pekka" Norén, B
    event: Sångartäflan,
    location: KTH,
    year: 1942
melody: När månen vandrar
tags: [gasque, swe]
---

När jag är fuller då är jag glad,
fan vet om jag ej är vacker.
Jag vandrar kring i vår lilla stad,
ibland lyxhus och baracker.

Jag sjunger ljuvligt en serenad.
det gör jag bara när jag är glad
och full och vacker,
och full och vacker.

När jag är fuller då är jag stark,
fan vet om jag ej är modig.
Då kan jag slå vem som helst i mark,
så han blir trasig och blodig.

Jag välter träden i våran park.
det gör jag bara när jag är stark
och full och modig,
och full och modig.

När jag är fuller då år jag rik
fan vet om jag ej är snille.
Och dör jag blir jag ett vackert lik,
begravs med gravöl och gille.

I himlen möts jag av hornmusik,
det gör man bara när man är rik
och är ett snille,
och är ett snille.

Men när jag vaknar upp nästa dag,
uppå ett enkelrum med galler.
Då känner jag mig så rysligt svag,
och hatar bråk och kravaller.

Min mage krånglar och är ur lag,
nog fan så vet jag att jag idag
är bakom galler,
är bakom galler.
