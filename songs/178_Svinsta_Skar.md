---
title: Svinsta Skär
alternativeTitles:
  - Dansen går på Svinnsta skär
author:
  - name: Gideon Wahlberg
    year: 1927
tags: [solemn, swe]
---

Dansen den går uppå Svinnsta skär,
hör klackarna mot hällen.
Gossen han svänger med flickan kär
i stilla sommarnatt.
Blommorna dofta från hagen där
och många andra ställen,
och mitt i talltrastens kvällskonsert
hörs många muntra skratt.

Ljuvlig är sommarnatten
blånande vikens vatten.
Och mellan bergen och tallarna
höres musiken och trallarna.
Flickan har blommor i håren
månen strör silver i snåren.
Aldrig förglömmer jag stunderna där
uppå Svinnsta skär.

Gossen tar flickan uti sin hand
och vandrar nedåt stranden,
lossar sin jolle och ror från land
bland klippor och bland skär.
Drömmande ser han mot vågens rand
som rullar in mot sanden,
kysser sin flicka så ömt ibland
och viskar “Hjärtans kär”.

Ljuvlig är sommarnatten...

Solen går upp bakom Konungssund
och stänker guld på vågen.
Fåglarna kvittra i varje lund
sin stilla morgonbön.
Gäddorna slå invid skär och grund
så lekfulla i hågen.
Men sista valsen i morgonstund,
man hör från Svinnerön.

Ljuvlig är sommarnatten...
