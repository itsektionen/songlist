---
title: Måsen
alternativeTitles:
  - JAS:en
  - Musen
  - Moosen
author:
  - name: Kongliga Dadderiet
    location: KTH
    year: 1993
    comment: JAS:en
melody: När månen vandrar
notes:
  - 1993 kraschade en JAS 39 Gripen på Långholmen brevid Västerbron.
tags: [snaps, swe]
---

Det satt en mås på en klyvarbom,
och tom i krävan var kräket.
Och tungan lådde i skepparns gom
där han satt uti bleket.

"Jag vill ha sill!" hördes måsen rope,
och skepparn svarte: "Jag vill ha OP,
om blott jag får, om blott jag får".

Nu lyfter måsen från klyvarbom
och vinden spelar i tågen.
OP'n svalkat har skepparns gom.
Jag önskar blott att jag såg 'en.

Så nöjd och lycklig, den arme saten,
han sätter storsegel den krabaten.
Till sjöss han far, och halvan tar.

Den mås som satt på en klyvarbom,
den är nu död och begraven,
och skeppar'n som drack en flaska rom,
han har nu drunknat i haven.

Så kan det gå om man fått för mycke',
om man för brännvin har fattat tycke.
Vi som har kvar, vi resten tar!

# JAS:en

Där flög en JAS över Västerbron,
men styrsystemet var trasigt.
Piloten utsköt sig med kanon,
ty planet svängde så knasigt.

Han ville uppåt, han ville mer,
men planet svarte: "Jag vill nu ner,
mot alla hjon, på Västerbron."

# Musen

Det satt en mus i en hushållsost
och åt och åt utan måtta.
Tills osten blev till en mushåls-ost
och han en klotformad råtta.

Så bra, sa musen, att va' en fettboll,
nu kan jag rulla med hast åt rätt håll:
Ostindien, Ostindien.

# Moosen

Det satt en älg i en klyvartopp,
förklädd i älgjaktens månad.
Han var befjädrad till horn och kropp.
Ja, skeppar'n blev rätt förvånad.

"Jag är en mås, go'a skeppar'n", ljög den
förklädda älgen, därefter flög den.
Mjukt föll den sen på skepparen.
