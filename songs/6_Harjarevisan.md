---
title: Härjarevisan
author:
  - event: Lundaspexet Djingis Khan
    year: 1954
melody: Gärdebylåten
tags: [gasque, swe]
---

Liksom våra fäder vikingarna i Norden
drar vi landet runt och super oss under borden.
Brännvinet har blitt ett elexir
för kropp såväl som själ!

Känner du dig liten och ynklig på jorden,
växer du med supen och blir stor uti orden,
slår dig för ditt håriga bröst
och blir en man från hår till häl!

Ja, nu skall vi ut och härja
supa och slåss och svärja
bränna röda stugor, slå små barn
och säga fula ord!

Med blod skall vi stäppen färga
Nu änteligen lär ja'
kunna dra nå'n verklig nytta
av min Hermodskurs i mord.

Hurra, nu skall man äntligen få röra på benen,
hela stammen jublar och det spritter i grenen,
tänk att än en gång få spränga fram
på Brunte i galopp!

Din doft, o kära Brunte, är trots brist i hygienen,
för en vild mongol minst lika ljuv som syrenen.
Tänk, att på din rygg få rida runt i stan och spela topp!

Ja, nu skall vi ut ...

Ja, mordbränder är klämmiga, ta fram fotogenen!
Eftersläckningen tillhör just de fenomenen
inom brandmansyrket, som jag tycker är nån nytta med.

Jag målar för mitt inre upp den härliga scenen:
Blodrött mitt i brandgult,
ej ens prins Eugen en lika mustig vy kan måla,
ens om han målade med sked!

Ja, nu ska vi ut...
